Az erdei vöröshangya
Az erdei vöröshangyát harapós hangyának is nevezik. Parányi méretük miatt csípésük veszélytelen, de nem tanácsos fészkükre ülni. Ha a megzavart boly lakói közül egyszerre többen harapnak belénk, akkor a befecskendezett hangyasav csípése igen kellemetlen lehet. Az 50-60 %-ban hangyasavat tartalmazó váladékot akár 30 cm-re is képesek spriccelni.
Minden bolyban egy királynő él, amely a petéket rakja. A legtöbb hangya nőstény dolgozó (4-9 mm). Ezek építik a fészket, keresik a táplálékot, tartják tisztán a fészket, harcolnak az ellenséggel és gondozzák a lárvákat.
Tudtad?
Az apró hangyák a saját testsúlyuknál akár hússzor nehezebb tárgyat is fel tudnak emelni.
